---
title: Słownik (dev)
sidebar_position: 30
---

Słownik pojęć implementacyjnych dla mapowania EZD → OpenMercato.

## Podstawowe pojęcia

### Encja

Rekord przechowywany w DB. Ma stabilne `id` i jest obsługiwany przez CRUD.

### Obiekt domenowy

Pojęcie z obszaru kancelaryjno‑archiwalnego (często 1:1 z encją, ale nie zawsze).

### Widok

Ujęcie raportowe / numeracja / lista operująca na danych encji.

Przykład: **RPW** jako numeracja/lista dla przesyłek wpływających.

### Proces

Akcja wieloetapowa, często wymagająca walidacji, uprawnień i konsekwencji pobocznych.
W MVP (CRUD) procesy dokumentujemy, ale nie implementujemy.

## Pojęcia kancelaryjno‑archiwalne

### Przesyłka wpływająca

Jednostka rejestracji wpływu. Nie ma „statusów”, ale ma **oznaczenia** dotyczące odwzorowania:

- zarejestrowana w składzie chronologicznym,
- odwzorowana w pełni,
- odwzorowana częściowo.

### RPW

Rejestr Przesyłek Wpływających jako **widok/numeracja** – nie osobna encja.

### Koszulka

Kontener roboczy i/lub teczka tematyczna do grupowania dokumentacji.

- Koszulka może być powiązana z inną koszulką.
- Koszulka może być powiązana ze sprawą.
- Koszulka może zostać zamknięta (read-only).

### Sprawa

Zbiór dokumentów i czynności prowadzonych pod znakiem sprawy.

- Sprawa może być powiązana z inną sprawą.
- Sprawa może być powiązana z koszulką.
- Sprawa może zostać zamknięta (read-only).

### Powiązanie (neutralne)

Neutralny (bez etykiety) i symetryczny link między dwoma obiektami: sprawą lub koszulką.

- Dopuszczamy: sprawa↔sprawa, koszulka↔koszulka, sprawa↔koszulka.
- Powiązania są blokowane, jeśli dowolna strona jest read-only.

### Spis spraw

Rejestr spraw, w ramach którego numerowane są sprawy (szczegóły numeracji do dopięcia).

### Dokument

Nośnik treści. Może:

- istnieć niezależnie (np. „przyniesiony” bez przesyłki),
- być przypięty do przesyłki,
- być przypięty do sprawy **albo** koszulki.

Zasada: dokument może być przypięty do **dokładnie jednego** obiektu (sprawy albo koszulki) lub do żadnego.

Jeśli sprawa/koszulka jest read-only, nie można dopinać/odpiąć dokumentów.

### Skład chronologiczny – lokalizacja

Encja opisująca lokalizację przechowywania i jej historię zmian.
